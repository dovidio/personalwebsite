---
author: Umberto D'Ovidio
date: "2016-07-13T00:00:00Z"
description: Ogni giorno si trovano sempre più siti che ti promettono di imparare
  a programmare in poco tempo ed ottenere un lavoro. Ma è così semplice? Scopriamolo
  insieme, e vediamo quali sono i migliori siti.
title: I Migliori Siti Per Imparare A Programmare
---

Viviamo in anni magnifici per tutti gli aspiranti programmatori. Ormai in rete è pieno di ottimi siti il cui scopo è insegnare  a programmare.
Essendo io stesso uno delle tante persone che ha deciso di fare un cambiamento di carriera e buttandomi sulla programmazione, posso consigliarti alcune risorse che ho trovato molto utili.
<!--more-->

### [Treehouse](https://teamtreehouse.com)

Treehouse è probabilmente una delle mie risorse preferite. Contiene centinaia di videotutorial di ottima qualità su vari argomenti. Inoltre ogni lezione è strutturata in maniera ottimale, e a forza di seguirle ti ritroverai ad avere qualche progetto da mostrare nel tuo portfolio.

Puoi fare una prova per una settimana e poi decidere se il sito fa per te. Il costo è abbastanza alto (25 euro al mese per il servizio basic, 50 per il servizio premium) ma la qualità è davvero ineccepibile.

### [Codecademy](https://www.codecademy.com/)

Questo è il primo sito che mi ha avvicinato al mondo della programmazione. Ho iniziato con i loro tutorial su Python per poi spostarmi sulle tecnologie web. C’è meno materiale rispetto a Treehouse, ma è sicuramente da prendere in considerazione. Da segnalare poi che hanno da poco istituito un percorso a pagamento. Non avendolo provato direttamente non posso dirti nulla al riguardo ma potrebbe essere un’interessante investimento.

### [Udacity](https://www.udacity.com/)

La cosa bella di questa piattaforma è che consente di ottenere delle sorte di mini-certificazioni (chiamate nanodegree) in argomenti specifici. Durante il tuo apprendimento dovrai creare dei progetti che poi verranno valutati. Ti verrà inoltre assegnato un mentore che ti aiuterà durante il tuo percorso.
Io ho seguito solamente il corso introduttivo Android fatto da Google stessa e l’ho trovato molto ben fatto.

## Il futuro dell’istruzione è online?

Internet ormai offre la comodità di imparare tutto da casa, senza spendere cifre astronomiche. Certo, noi italiani siamo abituati bene rispetto ad altri popoli (avete presente le tasse per le università americane?), ciò non toglie che spesso la nostra istruzione è molto teorica e poco pratica. Queste risorse possono quindi essere molto valide per completare la propria formazione. Bastano dunque per diventare un buon programmatore? A mio parere non sono sufficienti, così come non è sufficiente un corso di laurea. Per essere un buon programmatore servono talento, passione, duro lavoro ed esperienza. Sono però sufficienti per indirizzare sulla strada giusta, per chi non sa da dove partire. Inoltre in ciascuno dei tre siti da me presentati viene posto l’accento sul documentarsi ed integrare le proprie conoscenze attraverso la rete, abilità senza dubbio indispensabili nel mondo *tech*.

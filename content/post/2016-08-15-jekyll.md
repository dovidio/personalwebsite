---
author: Umberto D'Ovidio
date: "2016-08-15T00:00:00Z"
description: Ultimamente molte persone stanno passando da Wordpress a Jekyll. In questo
  articolo spiegherò il perchè.
title: Da Wordpress a Jekyll
---

[Wordpress](https://wordpress.org/) è un ottimo *content management system* e fà egregiamente il suo dovere,
tuttavia spesso fà anche troppo. Quando ho creato il mio sito per la prima volta, avevo bisogno di
una semplice piattaforma che mi permettesse di scrivere posts e di intervenire sul codice ove ve ne fosse bisogno. Wordpress consente di fare tutto ciò e anche di più, ma ad un prezzo: la velocità.
<!--more-->
Infatti ad ogni caricamento di pagina, Wordpress deve eseguire una *query* su un *database* e ciò richiede parecchi millisecondi. Un sito statico invece sarà sempre più veloce da caricare in quanto tutte le informazioni sono contenute nel file html e non c'è bisogno di andare a pescare informazioni da un database.

Essenzialmente [Jekyll](https://jekyllrb.com/) è un generatore di siti statici. Prende la cartella dove hai scritto i tuoi posts in **markdown** e genera pagine html con il contenuto dei tuoi posts e l'aspetto definito dai file che costituiscono il **template**.

I vantaggi rispetto a Wordpress sono molti:

## Velocità:
Scordati di dover accedere ad un database! Ora che il tuo sito è statico si caricherà in pochi millisecondi!

## Sicurezza:
Il tuo sito sarà immune alle **[Sql Injections](https://it.wikipedia.org/wiki/SQL_injection)**.

## Supporto Github Pages:
[Github Pages](https://pages.github.com/) consente di ospitare gratuitamente il proprio sito creato con jekyll. Più avanti scriverò un tutorial su come rendere live il tuo sito locale grazie a github pages.

## Supporto sintassi markdown:
Jekyll consente di scrivere i propri posts con la sintassi markdown, facilitando dunque la scrittura e l'impaginazione dei tuoi posts.

## Backup:
Questa è forse una delle parti più interessanti. Se utilizzi [Github Pages](https://pages.github.com/), il tuo sito non sarà altro che una repository in Github, e quindi costantemente sotto [git](https://git-scm.com/). Ciò ti permette di "viaggiare nel tempo", e se non sei soddisfatto di qualche cambiamento apportato recentemente al tuo sito puoi sempre tornare indietro. Inoltre lavorerai al tuo sito direttamente dal tuo computer, per cui avrai una copia sia locale che remota.

## **Conclusione**
Sono molto contento di essere passato a Jekyll. Ora sento di aver maggior controllo sul mio sito e posso anche risparmiare sull'hosting. Inoltre dormo sonni tranquilli e non devo preoccuparmi più di tanto della sicurezza del sito.
